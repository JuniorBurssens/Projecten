---
title: "Uitgaven veiligheid"
author: "Junior Burssens"
date: "20-03-2015"
output: pdf_document
csl: apa.csl
bibliography: Economics of Security.bib
---

# Literatuur

Politie-uitgaven kunnen op twee manieren geoperationaliseerd worden. Zhao et al. [-@zhao_budgetary_2010] gebruiken het jaarlijks procentueel aandeel uitgaven voor politie in de totale gemeente-uitgaven als afhankelijke variabele in een panel schatting. Deller et al. [-@deller_model_2006] tonen aan dat wanneer het totale budget van een gemeente wijzigt er verschillen in de onderlinge verhoudingen van de uitgaven optreden en dat de budgetten voor politie en brandweer vrij constant blijven. Men roept dus het risico wijzigingen in het totale budget te interpreteren als wijzigingen in de uitgaven aan politie. Andere auteurs maken gebruik van de per capita uitgaven voor politie [@guillamon_electoral_2013,@ruddell_determinants_], wat makkelijker interpreteerbare resultaten genereert.

Sharp [-@sharp_back_2014] pleit voor de inclusie van meer politieke variabelen in het onderzoek naar lokale politie. Een dichotome variabele met betrekking tot het aantal deelnemers in de coalitie werd reeds gebruikt in een panel GMM schatting naar de invloed van verkiezingen op uitgaven voor lokale politie in 322 Spaanse gemeenten gedurende de periode 2001-2008 [@guillamon_electoral_2013]. De resultaten onderschrijven de veronderstelling dat kleine coalities meer uitgeven aan politie. In de context van de Vlaamse politiezones is het de politieraad en het politiecollege die beslissen over het budgettair en financieel beheer van de zone^[MO PLP 53 van 3 december 2014 betreffende de onderrichtingen voor het opstellen van de politiebegroting voor 2015 ten behoeve van de politiezones, *B.S.*, 24 december 2014]. De coalitiecontext speelt hier onder vorm van de één- of meergemeentezones, waarbij er al dan niet een compromis tussen de betrokken gemeenten moet gezocht worden.

Zhao et al. [-@zhao_budgetary_2010] konden niet aantonen dat de met 1 jaar vertraagde criminaliteitsgraad een invloed had op de uitgaven voor politie. Ajilore & Smith [-@ajilore_ethnic_2011] komen tot dezelfde vaststelling op basis van een cross-sectioneel onderzoek met 3122 counties in de V.S. naar het effect van etnische fragmentatie op de per capita politie-uitgaven in 2000.^[Het onderzoek past 2SLS toe, vanwege endogeniteit tussen criminaliteit en politie-uitgaven, maar wij vertragen criminaliteit met 1 jaar dus het probleem stelt zich hier niet.] Zij herschatten echter hetzelfde model voor gewelddadige criminaliteit en vinden daarbij wel een significant effect op de uitgaven voor politie. Opvallend is wel dat in deze modellen een maat voor de aanwezigheid van 'minderheden' (zwarten, hispanics) significant verband houdt met de uitgaven. In een cross-nationale studie naar geweld en druggebruik bij jongeren in een multi-etnische setting signaleren Benschop et al. [@benschop_different_2006] de problemen met het overnemen van de Amerikaanse definitie van etniciteit en de gevolgen van die definitie voor het verband met de onderzochte criminaliteitsvariabelen.

In de literatuur met betrekking tot de verklaring van lokale uitgaven is de demografische samenstelling qua leeftijd een belangrijk element, vermits diensten geleverd door de overheid worden afgestemd op leeftijdscategorieën [@borge_partial_2014]. Het aandeel ouderen en jongeren in de bevolking werd reeds gebruikt in het onderzoek van Ajilore & Smith [-@ajilore_ethnic_2011].
De uitgaven van een gemeente worden uiteraard ook beïnvloed door hun inkomsten. Voor de Vlaamse gemeenten is de belangrijkste bron de opcentiemen bij de inkomstenbelasting. Het inkomensniveau van de bevolking geeft wisselende resultaten in de literatuur. Zo vinden Zhao et al. [-@zhao_budgetary_2010] geen significant verband, terwijl de indicator voor inkomen bij Guillamón et al. [-@guillamon_electoral_2013] net een heel sterk effect genereerde op de uitgaven aan politie.

Zowel bij Guillamón et al. [-@guillamon_electoral_2013], als bij Zhao et al. [-@zhao_budgetary_2010] heeft werkloosheid geen significant effect op de uitgaven voor politie. Niettemin geven Guillamón et al. [-@guillamon_electoral_2013] aan dat een aantal studies een positief verband vonden tussen werkloosheid en de uitgaven van een gemeente in het algemeen, alsook voor de politie-uitgaven in het bijzonder. Zhao et al. [-@zhao_budgetary_2010] voegen er aan toe dat werklozen een bron van sociaal en economisch conflict kunnen vormen binnen de gemeente. Werkloosheid zou vooral samenhangen met de variabele voor eigendomscriminaliteit (grotendeels bestaande uit diefstallen) en niet met die voor geweldsmisdrijven of rijden onder invloed [@aaltonen_examining_2013]. Voor deze fixed effects Poisson panel schatting aangaande de periode 2001-2006, werd een steekproef samengesteld van 15,658 Finse mannen tussen 20 en 30 jaar oud die in de betrokken periode werkloos waren geweest en waarvan een gedeelte reed onder invloed, een diefstal of een geweldsmisdrijf had gepleegd. Behalve het significante verband met diefstal was ook het verband met 'alle criminaliteit' significant, hoewel deze laatste variabele vooral bestond uit lichte verkeersinbreuken.

In hun jaarlijkse analyse van de politie- en OCMW-financiën groepeert Belfius [@dessoy_sociaaleconomische_2007] de Vlaamse gemeenten in 6 sociaaleconomische clusters die de vergelijkbaarheid van de financiële gegevens van de gemeenten vergemakkelijkt. Geys & Osterloh [-@geys_borders_2013] wijzen erop dat het onvoldoende is om enkel rekening te houden met referentiegemeenten binnen landsgrenzen, maar dat er eveneens grenseffecten kunnen optreden ten aanzien van gemeenten over de grens. Minimaal dient dit geverifieerd te worden door gebruik te maken van een dummy variabele voor de grensgemeenten. Des te meer omdat grensgemeenten negatieve externaliteiten ondergaan met betrekking tot spillover-effecten van criminaliteit [@pauwels_politiesterkte_2012].

Wanneer een gemeente een voetbalploeg in de hoogste klassen van de competitie heeft, zal dit een invloed uitoefenen op de vereiste politiecapaciteit [@pauwels_politiesterkte_2012]. Voor het voetbalseizoen 2011-2012 werd in eerste klasse 20 597 manschappen van federale en lokale politie ingezet met een totale kost van € 4 986 910.^[*Vr. en Antw.* Senaat 2010-14, 23 januari 2013, 7913 (Vr.nr. 5 I. FAES)]. Voor het voetbal in tweede klasse bedroeg dit 8 822 ingezette manschappen ten belope van € 1 681 878 euro. Deze kosten worden gedragen door de respectievelijke politiediensten. Keman [-@keman_politicologie_2013] stelt dat politiek en sport onlosmakelijk met elkaar verbonden zijn en heeft hierbij bijzondere aandacht voor het voetbal. Na de tweede wereldoorlog werd de organisatie van sportwedstrijden een publieke taak, waarop politici beoordeeld worden.

\newpage

# Bibliografie