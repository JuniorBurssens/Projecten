---
title: "Uitgaven veiligheid"
author: "Junior Burssens"
date: "20-03-2015"
output: word_document
csl: apa.csl
bibliography: Economics of Security.bib
---

# Selectie teksten

Volgens Becker [@becker_crime_1968] zou een verschil in uitgaven voor criminaliteitsbeheersing moeten leiden tot een verschil in criminaliteitsniveau. Extra politie verhoogt immers de pakkans bij eenzelfde bestraffingsniveau. Anderzijds illustreert Van Reenen [@vanreenen_unpayable_1999] de toepasbaarheid van Baumol's *cost disease* op politie: uitgaven zijn vooral gebonden aan personeelskosten en kunnen blijven stijgen zonder een daadwerkelijk verschil te maken in het beoogde resultaat. Daarbovenop is er een normatief effect aan het werk en speelt het monopolie van de politie een belangrijke rol.

Worral [@worrall_effects_2008] onderzocht het effect dat LLEBG (Local Law Enforcement Block Grants) subsidies in de VS hadden op de reductie van ernstige criminaliteit en stelde vast dat de extra financiering leidde tot een significante reductie. De daling werd echter niet veroorzaakt door de extra politiecapaciteit, maar door een ander, niet geïdentificeerd, mechanisme.

In de VS werd het effect van de uitgaven voor politie op criminaliteit onderzocht door Levitt [@levitt_using_1997]. Hij gebruikt het feit dat de uitgaven voor politie stijgen in een lokaal verkiezingsjaar als instrumentvariabele voor de werkelijke uitbreiding van de politie. Hij lost hiermee het endogeniteitsprobleem op, waarbij het criminaliteitsniveau en de politiecapaciteit gezamenlijk bepaald worden door bijvoorbeeld een grootstedelijke context. Hij bevestigt de hypothese dat een stijging in de politiecapaciteit criminaliteit reduceert, zij het in verschillende mate naargelang het type criminaliteit.

Vanuit bestuurlijk oogpunt is het optimale niveau van uitgaven voor politie moeilijk te bepalen. Correa [@correa_optimal_2005] tracht dit op te vangen door het begrip schade te gebruiken. Schade omvat daarbij de totale kost veroorzaakt door criminaliteit en politiebescherming. Wanneer men deze kost weet te minimaliseren, zal het optimum bereikt worden.

Imrohoroğlu et al. [@imrohoroglu_political_2000] onderzoeken het verband tussen lokale uitgaven aan politie, herverdeling en criminaliteit. Zij trachten via een *general equilibrium model* na te gaan of een beleid van extra investeringen in politie, dan wel een focus op herverdeling van inkomen criminaliteit reduceert. Het model toont aan dat een verhoging van de uitgaven voor politie de criminaliteit vermindert, maar met afnemende meeroprbrengsten. Herverdeling van het inkomen leidde evenwel tot een stijging van de criminaliteit, omdat het aantal inactieven toeneemt en het inkomen uit legale activiteiten relatief lager is.

Uit onderzoek naar doelwitselectie van inbrekers [@vandeviver_rol_2012;@vandeviver_what_2015 ] blijkt dat de fysieke toegankelijkheid van de inbraakbuurt hierin een belangrijke factor vormt. Concreet kennen buurten langs belangrijke verkeeraders en doorgangsroutes en met een hogere dichtheid aan wegen, ceteris paribus, een hogere kans op inbraken.

VERDER LEZEN [@kelejian_suggested_1993] spatiaal model van lokale uitgaven (County)
VERDER LEZEN, ARTIKEL NIET BENADERBAAR HOEWEL IN UGENT CATALOOG [@schwab_disentangling_1987] schat kost- en productiefuncties voor uitgaven aan politie. Waarschuwt voor het ontbreken van bevolkingsvariabelen in schattingen, wegens mogelijk sterk vertekende resultaten.

# Inleiding en probleemstelling

Met de politiehervorming wijzigde ook de financiering van de lokale politie voor de gemeenten. Vanaf 2002 trad een systeem van overdrachten naar de politiezone in voege, vergelijkbaar met de financiering van bijvoorbeeld de OCMW's.^[Misschien wat concreter uitdiepen voor de leek?] Opvallend is dat de gemiddelde gemeente-uitgaven per capita aan de zones ieder jaar stegeb, maar dat die trend in 2013 werd onderbroken.^[In de Dexia studies staat dat de uitgaven gestegen zijn voor 2012-2013-2014, maar dit is niet per capita. Kan bron van contrast zijn voor inleiding.]

**Grafiek invoegen**

Men zou dit gemakshalve kunnen wijten aan de crisis of aan de besparingszucht van ijverige politici, maar we hopen met deze bijdrage de oorzaken van deze daling te achterhalen en de uitgaven aan de lokale politie door de gemeenten in kaart te brengen. Meerbepaald proberen we te achterhalen of het budgettair beleid zich afstemt op de veiligheidsnoden van de gemeente. Men mag immers verwachten dat een stijging van de criminaliteitscijfers voor de beleidsmakers een trigger kan vormen om meer te investeren in haar politie. Dit zou gereflecteerd moeten worden in de uitgaven voor politie, maar ook in het aandeel dat de politie-uitgaven krijgen in de totale uitgaven van de gemeente.

Paragraaf context gemeente-uitgaven.

# Literatuur

Paragraaf wat bepaalt uitgaven voor politie?veiligheid?

Een recent overzicht van de determinanten van uitgaven aan politie in de V.S. wordt gegeven door Zhao et al. [-@zhao_budgetary_2010]. Hierbij wordt een onderscheid gemaakt tussen drie types van voorspellers: de bestuurscultuur, socio-economische factoren en een incrementele aanpak. Deze voorspellers werden gebruikt in een panel schatting van het jaarlijks procentueel aandeel uitgaven voor politie in de totale gemeente-uitgaven. Daaruit bleek dat de variabelen die de bestuurscultuur vertegenwoordigen de slechtste voorspellers waren. Lokale verkiezingen blijken evenwel een aanzet te geven tot de verhoging van de uitgaven aan politie [@levitt_using_1997;@guillamon_electoral_2013]. De incrementele aanpak, geoperationaliseerd door de veranderingen in de proportie aan uitgaven voor de brandweer, verklaarde de meeste variatie. De verandering in het aandeel aan politie-uitgaven hangt zeer sterk samen te hangen met andere onmisbare publieke diensten. Voor elk percentpunt aan stijging in de uitgaven voor de brandweer, stijgt het politiebudget met 0,98 pptn. Ondanks dit verband is deze variabele minder interessant voor gebruik in het voorliggende onderzoek. Zowel de uitgaven voor de brandweer als die voor de politie vertegenwoordigen een investering in veiligheid en kennen mogelijk gemeenschappelijke drijfveren. Het zijn evenwel deze drijfveren die dit onderzoek tracht te identificeren. Zhao et al. [-@zhao_budgetary_2010] konden niet aantonen dat de met 1 jaar vertraagde criminaliteitsgraad een invloed had op de uitgaven voor politie. Opvallend is wel dat in deze modellen een maat voor de aanwezigheid van 'minderheden' (zwarten, hispanics) significant verband houdt met de uitgaven. Gezien de specifieke raciale context aangaande criminaliteit in de VS, zijn deze resultaten mogelijk niet vergelijkbaar met de Europese, laat staan de Belgische, situatie. Daarom nemen de modellen in voorliggend onderzoek criminaliteitsindicatoren op, maar gerichter opgesplitst naar de drie beschikbare fenomenen, diefstal en afpersing en misdrijven tegen de lichamelijke integriteit, alsook de algemene cijfers voor de gemeente. Het onderzoek van Zhao et al. [-@zhao_budgetary_2010] vindt een significante invloed van de proportie mannen in een gemeente, maar stelt dat deze variabele vooral het aantal jongeren wil vatten. Het model in deze bijdrage neemt daarom rechtstreeks leeftijdsgebonden variabelen op. De economische indicatoren werkloosheid en inkomen waren niet significant, maar het aandeel huiseigenaars was dat wel [@zhao_budgetary_2010]. Deze laatste vormt een indicator voor fiscale stabiliteit via de onroerend goed belasting, terwijl de twee eersten betrekking hebben op de potentiële inkomsten uit de inkomensbelasting.

Paragraaf hoe verhouden politie-uitgaven zich tot de andere uitgaven?

Deller et al. [@deller_model_2006] vinden bewijs voor verschillen in de onderlinge verhoudingen van uitgaven wanneer het totale budget daalt of stijgt, ten gevolge van een wijziging van de federale subsidies. Bij een daling wordt er minder snel bespaard op politie of brandweer.

# Methodologie

## Model

WERKINGSUITGPERCAPITA2013 = c + SEVAR + GEOVAR + CRIMVAR

AANDEEL UPZINTOTUIT2013 = c + SEVAR + GEOVAR + CRIMVAR

De modellen bevatten steeds alle Socio-economische variabelen (SEVAR) en Geografische kenmerken (GEOVAR). Voor elke criminaliteitsvariabele (CRIMVAR) werd een aparte schatting uitgevoerd.

## Variabelen

### Afhankelijke variabelen

WERKINGSUITGPERCAPITA2013
:    De werkingsuitgaven per capita van de gemeente voor politie in 2013

AANDEEL UPZINTOTUIT2013
:    Het aandeel van de uitgaven politiezone in het totaal van de uitgaven van 2013 voor de gemeente

### Socio-economische variabelen (SEVAR)

NBICAP10
:    Netto belastbaar inkomen per capita voor 2010

unempl11
:    Werkloosheidsgraad (werklozen/actieve bevolking) in 2011

DSALDOCAP1112  
:    Verandering in het saldo (overschot of tekort) van de gemeente-uitgaven van 2011 naar 2012

min20j13
:    Het aantal -20-jarigen in 2013

plus64j13
:    Het aantal +64-jarigen in 2013

voetbal
:    De gemeente heeft een ploeg in het eersteklassevoetbal

### Geografische kenmerken (GEOVAR)

grensnl
:    De gemeente grenst aan Nederland

grensfr
:    De gemeente grenst aan Frankrijk

taalgr
:    De gemeente ligt aan de taalgrens

DCENTRG
:    De gemeente is een centrumgemeente

DAGGLOMG
:    De gemeente is een agglomeratiegemeente (volgens de Belfius indeling)

DECONACTG
:    ?

DTOERISTG
:    De gemeente is een toeristisch aantrekkelijke gemeente

DWOONG
:    De gemeente is een woongemeente

AGEMPERZONE
:    Het aantal gemeenten in de politiezone

### Criminaliteitsvariabelen (CRIMVAR)^[waarom 3 jaar vertraagd? Verwachten we een onrechtstreeks effect via bvb. migratie? Is 1 jaar vertraging getest?]

EIGM2010
:    De eigendomscriminaliteit in 2010 voor de gemeente

DAM2010
:    De diefstallen en afpersingen in 2010 voor de gemeente

LINTM2010
:    De misdrijven tegen de lichamelijke integriteit in 2010 voor de gemeente

som2010
:    Alle bovenstaande misdrijven samen in 2010 voor de gemeente

\newpage

# Bibliografie