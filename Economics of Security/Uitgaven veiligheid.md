---
title: "Uitgaven veiligheid"
author: "Junior Burssens"
date: "20-03-2015"
output: pdf_document
csl: apa.csl
bibliography: Economics of Security.bib
---

# Inleiding en probleemstelling

Met de politiehervorming wijzigde ook de financiering van de lokale politie voor de gemeenten. Vanaf 2002 trad een systeem van overdrachten naar de politiezone in voege, vergelijkbaar met de financiering van bijvoorbeeld de OCMW's.^[Misschien wat concreter uitdiepen voor de leek?] Opvallend is dat de gemiddelde gemeente-uitgaven per capita aan de zones ieder jaar stegeb, maar dat die trend in 2013 werd onderbroken.^[In de Dexia studies staat dat de uitgaven gestegen zijn voor 2012-2013-2014, maar dit is niet per capita. Kan bron van contrast zijn voor inleiding.]

**Grafiek invoegen**

Men zou dit gemakshalve kunnen wijten aan de crisis of aan de besparingszucht van ijverige politici, maar we hopen met deze bijdrage de oorzaken van deze daling te achterhalen en de uitgaven aan de lokale politie door de gemeenten in kaart te brengen. Meer bepaald proberen we te achterhalen of het budgettair beleid zich afstemt op de veiligheidsnoden van de gemeente. Men mag immers verwachten dat een stijging van de criminaliteitscijfers voor de beleidsmakers een aanzet kan vormen om meer te investeren in haar politie. Dit zou gereflecteerd moeten worden in de uitgaven voor politie, maar ook in het aandeel dat de politie-uitgaven krijgen in de totale uitgaven van de gemeente.

**Paragraaf context gemeente-uitgaven.**

# Literatuur

**Paragraaf wat bepaalt uitgaven voor politie?veiligheid?**
**Onderscheid maken tussen uitgaven per capita en aandeel?**
**Historisch inleiden?**

Een recent overzicht van de determinanten van uitgaven aan politie in de V.S. wordt gegeven door Zhao et al. [-@zhao_budgetary_2010]. Hierbij wordt een onderscheid gemaakt tussen drie types van voorspellers: de bestuurscultuur, socio-economische factoren en een incrementele aanpak. Deze voorspellers werden gebruikt in een panel schatting van het jaarlijks procentueel aandeel uitgaven voor politie in de totale gemeente-uitgaven. Deller et al. [@deller_model_2006] tonen aan dat wanneer het totale budget van een gemeente wijzigt er verschillen in de onderlinge verhoudingen van uitgaven optreden. Bij een daling wordt er significant minder snel bespaard op politie of brandweer.^[Wij opteren ook voor de uitgaven per capita. Hoe motiveren we dat?]. 
De variabelen die de bestuurscultuur vertegenwoordigen waren in het onderzoek van Zhao et al. [-@zhao_budgetary_2010] de slechtste voorspellers, maar dat kan liggen aan de gekozen variabelen. Wanneer lokale verkiezingen plaatsvinden vormt dit echter een aanzet tot de verhoging van de uitgaven aan politie [@levitt_using_1997;@guillamon_electoral_2013]. Sharp [-@sharp_back_2014] pleit in die zin voor de inclusie van meer politieke variabelen in het onderzoek naar lokale politie, waaronder de inclusie van partijpolitieke voorkeuren (*partisanship*) van het gemeentebestuur. Dit werd reeds onderzocht door middel van een panel GMM schatting naar de invloed van verkiezingen op uitgaven voor lokale politie in 322 Spaanse gemeenten gedurende de periode 2001-2008 [@guillamon_electoral_2013].^[Waarschijnlijk ook in [@ruddell_determinants_], maar het artikel is nog niet benaderbaar vanuit UGent, omdat het issue nog moet uitkomen.] De resultaten geven aan dat rechtse besturen meer uitgeven aan veiligheid.  
De incrementele aanpak, geoperationaliseerd door de veranderingen in de proportie aan uitgaven voor de brandweer, verklaarde de meeste variatie [@zhao_budgetary_2010]. De verandering in het aandeel aan politie-uitgaven hangt zeer sterk samen te hangen met andere onmisbare publieke diensten. Voor elk percentpunt aan stijging in de uitgaven voor de brandweer, stijgt het politiebudget met 0,98 pptn. Deze variabele is minder interessant voor gebruik in het voorliggende onderzoek. Zowel de uitgaven voor de brandweer als die voor de politie vertegenwoordigen een investering in publieke veiligheid en kennen mogelijk gemeenschappelijke oorzaken. Ook andere auteurs [@kelejian_suggested_1993;@guillamon_electoral_2013] wijzen op de inertie van uitgaven voor politie. Zowel vanuit de historiek aan eigen uitgaven, als van de uitgaven in het verleden door naburige gemeenten. Ondanks de sterke verklaringskracht, wordt er geen variabele in deze zin opgenomen in voorliggend onderzoek, aangezien de vorige budgetten niet uit het niets ontstaan zijn.^[Zou het niet beter zijn om toch een variabele op te nemen die de inertie tracht te vatten? De onderbouwing om het niet te doen is toch maar dunnetjes. Eenmaal een agent aangenomen om deze of gene reden, ga je hem niet ontslaan als het probleem opgelost is, maar hem eerder een andere opdracht geven. Een betere onderbouwing mag natuurlijk ook :-)]
De diversiteit aan socio-economische variabelen resulteert in een even uiteenlopende verklaringskracht naargelang welke variabele in overweging wordt genomen. Zhao et al. [-@zhao_budgetary_2010] konden niet aantonen dat de met 1 jaar vertraagde criminaliteitsgraad een invloed had op de uitgaven voor politie. Opvallend is wel dat in deze modellen een maat voor de aanwezigheid van 'minderheden' (zwarten, hispanics) significant verband houdt met de uitgaven. Gezien de specifieke raciale context aangaande criminaliteit in de VS, zijn deze resultaten mogelijk niet vergelijkbaar met de Europese, laat staan de Belgische, situatie. Daarom nemen de modellen in voorliggend onderzoek criminaliteitsindicatoren op, maar gerichter opgesplitst naar de drie beschikbare fenomenen, diefstal en afpersing en misdrijven tegen de lichamelijke integriteit, alsook de algemene cijfers voor de gemeente. Het onderzoek van Zhao et al. [-@zhao_budgetary_2010] vindt een significante invloed van de proportie mannen in een gemeente, maar stelt dat deze variabele vooral het aantal jongeren wil vatten. Het model in deze bijdrage neemt daarom rechtstreeks leeftijdsgebonden variabelen op. De economische indicatoren werkloosheid en inkomen waren niet significant, maar het aandeel huiseigenaars was dat wel [@zhao_budgetary_2010]. Deze laatste vormt een indicator voor fiscale stabiliteit via de onroerend goed belasting, terwijl de twee eersten betrekking hebben op de potentiële inkomsten uit de inkomensbelasting.
In hun jaarlijkse analyse van de politie- en OCMW-financiën groepeert Belfius [@dessoy_sociaaleconomische_2007] de Vlaamse gemeenten in 16 sociaaleconomische clusters die een vergelijkbaarheid van de financiële gegevens van de gemeenten vergemakkelijkt. Deze typologie wordt opgenomen in het model onder vorm van dummy-variabelen, met als referentie de landelijke gemeenten. Internationaal zijn er slechts enkele studies [@kelejian_suggested_1993;@rincke_commuting_2010] die ruimtelijke effecten expliciet modelleren in het onderzoek. Dit zou ons hier evenwel te ver leiden, zeker gezien de complexiteit met betrekking tot de correcte implementatie [@rincke_commuting_2010]. Niettemin worden deze effecten zoveel mogelijk ondervangen met een aantal dichotome variabelen die de nabijheid van grenzen aangeven, alsook met een indicator die aangeeft met hoeveel gemeenten men in de politiezone zit.

# Methodologie

## Model

WERKINGSUITGPERCAPITA2013 = c + SEVAR + GEOVAR + CRIMVAR

AANDEEL UPZINTOTUIT2013 = c + SEVAR + GEOVAR + CRIMVAR

De modellen bevatten steeds alle Socio-economische variabelen (SEVAR) en Geografische kenmerken (GEOVAR). Voor elke criminaliteitsvariabele (CRIMVAR) werd een aparte schatting uitgevoerd.

## Variabelen

### Afhankelijke variabelen

WERKINGSUITGPERCAPITA2013
:    De werkingsuitgaven per capita van de gemeente voor politie in 2013

AANDEEL UPZINTOTUIT2013
:    Het aandeel van de uitgaven politiezone in het totaal van de uitgaven van 2013 voor de gemeente

### Socio-economische variabelen (SEVAR)

NBICAP10
:    Netto belastbaar inkomen per capita voor 2010

unempl11
:    Werkloosheidsgraad (werklozen/actieve bevolking) in 2011

DSALDOCAP1112  
:    Verandering in het saldo (overschot of tekort) van de gemeente-uitgaven van 2011 naar 2012

min20j13
:    Het aantal -20-jarigen in 2013

plus64j13
:    Het aantal +64-jarigen in 2013

voetbal
:    De gemeente heeft een ploeg in het eersteklassevoetbal

### Geografische kenmerken (GEOVAR)

grensnl
:    De gemeente grenst aan Nederland

grensfr
:    De gemeente grenst aan Frankrijk

taalgr
:    De gemeente ligt aan de taalgrens

DCENTRG
:    De gemeente is een centrumgemeente

DAGGLOMG
:    De gemeente is een agglomeratiegemeente (volgens de Belfius indeling)

DECONACTG
:    Gemeenten met concentratie van economische activiteit

DTOERISTG
:    De gemeente is een toeristisch aantrekkelijke gemeente

DWOONG
:    De gemeente is een woongemeente

AGEMPERZONE
:    Het aantal gemeenten in de politiezone

### Criminaliteitsvariabelen (CRIMVAR)^[waarom 3 jaar vertraagd? Verwachten we een onrechtstreeks effect via bvb. migratie? Is 1 jaar vertraging getest?]

EIGM2010
:    De eigendomscriminaliteit in 2010 voor de gemeente

DAM2010
:    De diefstallen en afpersingen in 2010 voor de gemeente

LINTM2010
:    De misdrijven tegen de lichamelijke integriteit in 2010 voor de gemeente

som2010
:    Alle bovenstaande misdrijven samen in 2010 voor de gemeente

\newpage

# Bibliografie